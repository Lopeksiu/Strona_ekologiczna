Projekt ma na celu stworzenie przestrzeni promującej odpoczynek i rekreację na terenach zielonych Warszawy, szczególnie skierowanej do mieszkańców centralnych części miasta.
Inicjatywa ta ma pomóc osobom przytłoczonym miejskim zgiełkiem w odnalezieniu spokoju w otoczeniu natury, jednocześnie podnosząc świadomość na temat dostępności parków i terenów zielonych.
Cele:
-Promocja zdrowego stylu życia: Zachęcenie mieszkańców Warszawy do spędzania więcej czasu na świeżym powietrzu, co może przyczynić się do poprawy zdrowia psychicznego i fizycznego.
-Ułatwienie dostępu do terenów zielonych: Dostarczenie informacji o lokalnych parkach, skwerach i obiektach przyrodniczych dostępnych w Warszawie.
-Ochrona środowiska: Podniesienie świadomości na temat korzyści płynących z kontaktu z naturą i konieczności zachowania terenów zielonych w mieście.

Pomysł powstał jako odpowiedź na proces intensywnego betonowania Warszawy, który znacząco ogranicza dostępność zielonych przestrzeni.
W obliczu rosnącej urbanizacji, projekt ten stara się przeciwdziałać zjawisku 'Betonowej dżungli' i przywrócić znaczenie natury w życiu miejskim.

Wykonanie:
Kolorystyka: Jasne, przyjazne barwy z przewagą zieleni, symbolizujące naturę i świeżość.
Estetyka: Projekt graficzny nawiązuje do motywów roślinnych i naturalnych tekstur, aby podkreślić związek z przyrodą.
Elementy interaktywne: Przewiduje się wykorzystanie nowoczesnych rozwiązań multimedialnych (np. mapy interaktywne, zdjęcia panoramiczne) do prezentacji lokalizacji zielonych przestrzeni.
